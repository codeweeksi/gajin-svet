---
layout: post
title:  Kaj je Code Week?
permalink: /vadnica/sole/kaj-je-code-week/
date:   2018-07-03 18:00:02 +0200
image:  assets/images/pic04.jpg
categories: lekcija geslo
excerpt: Pobuda, ki si prizadeva za dvig digitalne pismenosti z organizacijo izobraževalnih dogodkov.
---

Code Week je vseevropska pobuda, ki jo vodijo prostovoljci – ambasadorji, ki si vsak v svoji državi prizadevajo ozaveščati o pomenu učenja programiranja in pridobivanja drugih digitalnih veščin. S tem namenom vabijo šole in različne druge deležnike, da organizirajo delavnice digitalnih veščin in jih dodajo na <a href="http://events.codeweek.eu/" target="blank">zemljevid vseh Code Week dogodkov</a>.

## Kdo lahko sodeluje?
* Programerji lahko v lokalnih šolah, coworkingih, prostorih krajevnih skupnosti ali knjižnicah organizirajo predstavitvene delavnice ali tečaje.
* Učitelji, ki znajo programirati, lahko organizirajo tečaje programiranja za svoje kolege in z njimi delijo svoje učne priprave.
* Učitelji, ki (še) ne znajo programirati, lahko organizirajo seminarje, na katere povabijo starše, učence ali programerje, da se učijo drug od drugega.
* Starši lahko spodbujajo otroke, naj obiščejo tečaj programiranja.
* Podjetja in neprofitne organizacije lahko organizirajo programerske delavnice, „posodijo“ svoje sodelavce za vodenje izobraževanj, organizirajo zabavne programerske izzive za učence ali nudijo sponzorstvo za tečaje programiranja.
* Javne institucije lahko v svojih prostorih organizirajo programerske delavnice ali okrogle mize, ki ozaveščajo o vlogi programiranja v sodobni družbi.
* Vsi, ki organizirajo ali se udeležujejo programerskih dogodkov, lahko delijo svoje izkušnje in navdušujejo druge.
