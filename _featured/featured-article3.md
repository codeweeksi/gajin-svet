---
layout: post
title:  Vprašanja učiteljev
permalink: /vadnica/sole/vprasanja-uciteljev/
date: 2018-06-06
icon: fa-question-circle
image:  assets/images/green-chalkboard.jpg
excerpt: Če niste prepričani, kako začeti, preberite odgovore na nekaj pogostih vprašanj o izvedbi delavnice med poukom.
---

## Komu je vadnica namenjena?
Vadnica je namenjena šolarjem do 12. leta starosti, zanovana pa je tako, da jo lahko uporabite pri pouku brez posebnih priprav.
 
## Kaj potrebujem? 
Potrebujete le računalnik z internetno povezavo, in večji zaslon ali projektor. Če imate med poukom na voljo računalniško učilnico ali tablice za učence, pa še toliko bolje.
 
## Kako naj se tega lotim?
Na voljo imate osem različnih lekcij, med katerimi lahko poljubno izbirate. Lotite se tiste, ki bo vas in učence najbolj pritegnila. Na začetku učne ure, med katero boste izvedli delavnico, načnite temo varne in odgovorne rabe tehnologije, vedenju na internetu, zlorabah itd. 
 
Če ste si ogledali film Gajin svet, vprašajte učence, ali vedo, zakaj je Matic tako hitro uganil Teino geslo. Nadaljujete lahko s prvo lekcijo.
 
## Koliko časa nam bo vzelo?
Predlagamo, da za začetek načrtujete eno šolsko uro, v kateri boste obdelali eno ali dve lekciji. Če vas bo snov veselila, lahko z delom nadaljujete. Vsekakor pa otroke povabite, da lahko vadnico uporabljajo tudi doma in naj jo pokažejo še bratom, sestram ter staršem.
 
Seveda pa lahko organizirate tudi poseben “krožek”, pri katerem boste, na primer, vsak dan v času Code Weeka obdelali eno od lekcij, s čimer boste digitalnemu opismenjevanju dali še večjo težo.
 
## Ali je ogled filma pogoj za uporabo vadnice?
Ne. Vadnica je namenjena vsem, ki boste želeli razširiti svoje znanje računalništva. Gotovo boste v njej našli veliko zanimivega tudi tisti, ki si filma še niste ogledali.
 
## Kako prijavim delavnico na Code Week?
Delavnico v razredu prijavite prek preprostega spletnega obrazca, v katerega vpišete naslov in kratek opis delavnice, datum in uro izvedbe ter podatke o vašem razredu/šoli. Prijavi dogodek >
 
P.S.: Če bo v času Code Weeka na vaši šoli več podobnih delavnic, se vam splača udeležiti izziva <a href="http://codeweek.eu/codeweek4all/" target="blank">, v katerem najuspešnejše šole prejmejo certifikat odličnosti v digitalnem opismenjevanju.
