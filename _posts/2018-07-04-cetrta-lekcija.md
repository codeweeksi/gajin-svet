---
layout: post
title:  "4. Zakaj je Gaja podvomila v gospodično Gabriello?"
permalink: /vadnica/lekcije/zakaj-je-gaja-podvomila-v-gospodicno-gabriello/
image: assets/images/zaslon-agencija-reality.jpg
date:   2018-07-04 19:00:02 +0200
tags: [spletna identiteta, lažna identiteta, neznanci]
excerpt: Gaja je bila nezaupljiva do gospodične Gabrielle, s katero si je prek aplikacije ChatChat dopisovala Tea. Slab očutek je Matica napeljal, da je s pomočjo Googla preveril, kdo je ta oseba. 
special_tip: Če imaš na profilu javno objavljen domač naslov, e-naslov ali telefonsko številko, jih raje izbriši, ali pa spremeni nastavitve, tako da bodo občutljive podatke videli le tisti, ki jim resnično zaupaš.
---

<div class="embed-responsive embed-responsive-16by9 mb-5">
<iframe src="https://player.vimeo.com/video/283652542" width="640" height="360" frameborder="0" allowfullscreen></iframe>
</div>

Kdaj pa si ti ugotovil_a, da gre za izmišljeno osebo?

## Poznaš koga, ki ga še nisi srečal_a v živo?
Ena od pomembnih prednosti interneta je spoznavanje ljudi iz vseh koncev sveta, ne da bi morali tja potovati. Problem pa je, da to prednost interneta nekateri škodljivo izkoriščajo, tako da se z namenom goljufanja in kriminalnih dejanj predstavljajo z lažnimi podatki.

Kadar nekdo z neresničnimi podatki ustvari uporabniški račun, pravimo, da si je ustvaril lažno spletno identiteto.

## Tvoja spletna identiteta
Tvojo podobo, rečemo ji tudi identiteta, na spletu tvorijo tvoje ime, priimek, fotografije, rojstni datum, zapisi in še številni drugi drobci informacij, ki jih objavljaš o sebi.

Podobno kot se s svojo podobo, glasom in mislimi sicer predstavljaš svetu, počneš to tudi na na Instagramu, Snapchatu in drugih spletnih omrežjih s pomočjo svojih fotografij, videov, opisov in komentarjev.

`Pozor!` Če imaš na svojem uporabniškem profilu javno objavljen domač naslov, e-naslov ali telefonsko številko, jih raje izbriši, ali pa spremeni nastavitve tako, da te občutljive podatke vidijo le tisti uporabniki, ki jim resnično zaupaš.

## Srečanja s spletnimi (ne)znanci
Včasih je težko ugotoviti, ali je na drugi strani ekrana dejansko tisti ali tista, ki se nam je predstavila. Zato se z osebami, ki jih poznamo le prek interneta in jih ne pozna nihče od naših znancev, ne srečujemo v živo - ne glede na to kako pomemben je za nas sestanek z njo ali njim.

Če te kljub vsemu mika, da bi šel_a na srečanje, svoj načrt zaupaj nekomu od bližnjih. Potem pa poskrbi, da se z novim znancem dobita na javnem mestu po tvoji izbiri - izberi tak kraj, kjer bo v okolici tudi veliko drugih ljudi.


---
## Izziv
Sošolca ali sošolko prosi, da v Google vpiše tvoje ime in ti nato opiše tvojo spletno identiteto. Pokaže naj ti tudi fotografije, ki jih je našel_a. Te je kaj presenetilo?
