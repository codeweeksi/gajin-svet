---
layout: post
title:  "Kako je Matic uganil Teino geslo?"
date:   2018-07-01 18:00:02 +0200
tags: [lekcija, geslo, varnost]
excerpt: Internetno geslo je kot ključ, s katerim zaščitimo svojo hišo. Če je vaše geslo šibko, imajo nepridipravi lažji dostop do vaših podatkov!
special_tip: Morda kak nasvet, ali namig ali ideja ali razmislek?
---

Internetno geslo je kot ključ, s katerim pred nepridipravi zaščitimo svojo hišo. Če je geslo slabo oziroma šibko, se ga da zlahka razvozlati, kar pa nepridipravom olajša dostop do telefona in drugih naprav ter vseh aplikacij, v katerih hranimo svoje podatke, fotografije, video posnetke in vse ostale podatke.

## Tea je uporabljala šibko geslo
Odgovor na zgornje vprašanje je torej, da Tea ni imela dobrega gesla. Matic je moral namreč preveriti le nekaj najpogostejših izbir za geslo: Tein datum rojstva, njeno astrološko znamenje in priimek zapisan od zadaj naprej - RAKINVAR, s čimer mu je že v tretjem poskusu uspelo.

## Kaj pa so dobra gesla?
Dobro geslo je dolgo in zapleteno. Za druge, ki bi ga po nesreči ugledali, naj izgleda naključno. Zate pa naj ima smisel, da si ga boš lahko zapomnil_a.

Primer dobrega gesla je Vdjko12.u,nspsk! - ima namreč 14 znakov, vsebuje posebne znake (ločila) ter velike in male črke. Poleg vsega pa si ga je težko zapomniti. Razen, če veš, da gre za začetnice besed iz stavka: Vsak dan jem kosilo ob 12. uri, nato se posladkam s kremšnito!

In kar je zelo pomembno: prav za vsako napravo in aplikacijo uporabi unikatno geslo!
Ne glede kako dobro je tvoje geslo, pa nikoli ne uporabi istega za vse aplikacije. Namesto tega ga ustrezno prilagodi, npr. za Snapchat S#Vdjko12.u,nspsk! in za Instagram I#Vdjko12.u,nspsk! Saj že prepoznaš vzorec, kajne?
