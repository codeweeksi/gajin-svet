---
layout: post
title:  "1. Kako je Matic uganil Teino geslo?"
permalink: /vadnica/lekcije/kako-je-matic-uganil-teino-geslo/
tags: [geslo, varnost]
image: "assets/images/gaja-matic-geslo-film.jpg"
excerpt: "Internetno geslo je kot ključ, s katerim zaklenemo in zavarujemo svoje stvari. Če je geslo šibko, ga nepridipravi zlahka razvozlajo!"
special_tip: "Za vsako napravo in za vsako aplikacijo uporabljaj drugačno geslo!"
redirect_from:
 - /vadnica/lekcije/
---

<div class="embed-responsive embed-responsive-16by9 mb-5">
<iframe src="https://player.vimeo.com/video/283020128" width="640" height="360" frameborder="0" allowfullscreen></iframe></div>

Matic je s pomočjo Teinih osebnih podatkov uganil pravo geslo. Tak pristop se imenuje `socialni inženiring` (izraz je prenešen iz angleške besedne zveze *social engineering*), več o njem pa najdete v knjižici <a href="https://www.ip-rs.si/fileadmin/user_upload/Pdf/smernice/socialni-inzeniring-in-kako-se-pred-njim-ubraniti.pdf" target="blank">Informacijskega pooblaščenca</a>.

## Tea je uporabljala šibko geslo
Tea torej ni imela dobrega gesla. In s tem ko je Matic poznal njeno uporabniško ime oziroma e-naslov, je moral preveriti le nekaj najpogostejših izbir za geslo. Vtipkal je Teino letnico rojstva, njeno astrološko znamenje in priimek zapisan od zadaj naprej `RAKINVAR`, s čimer mu je že v tretjem poskusu uspelo, da se je prijavil v Tein uporabniški račun.

## Ali veš, kaj je geslo?
Geslo deluje kot ključ, s katerim pred nepridipravi zaščitiš svojo hišo. Če je geslo slabo oziroma šibko, ga je možno zlahka razvozlati, kar pa nepridipravom olajša dostop do telefona in drugih naprav ter vseh aplikacij, v katerih hraniš svoja sporočila, fotografije, video posnetke ter vse druge podatke o sebi, svoji družini, prijateljih in znancih.

#### Kaj pa so dobra gesla?
Dobro geslo je dolgo in zapleteno. Za druge, ki bi ga po nesreči ugledali, mora izgleda naključno. Zate pa naj ima smisel, da si ga boš lahko zapomnil_a.

**Primer dobrega gesla je:** `Vdjko12.u,nspsk!` 
1. To geslo je dolgo, sestavlja ga 14 znakov, 
2. vsebuje posebne znake (ločila) ter 
3. velike in male črke. 

Poleg vsega pa si ga je težko zapomniti. Razen, če seveda veš, da gre za začetnice besed in ločila iz povedi: `V`sak `d`an `j`em `k`osilo `o`b `12. u`ri`, n`ato `s`e `p`osladkam `s k`remšnito`!`

#### In kar je tudi zelo pomembno: 
Za vsako napravo in aplikacijo uporabi drugačno geslo! Nikoli torej ne uporabi istega gesla večkrat. Namesto tega ga ustrezno prilagodi, na primer:
* za Snapchat `S#Vdjko12.u,nspsk!` in 
* za Instagram `I#Vdjko12.u,nspsk!` 

Že prepoznaš vzorec?

## Dvojna zaščita
Poleg močnega gesla uporabljaj tudi potrjevanje prijave v dveh korakih, ki mu pravimo `dvofaktorska avtentikacija`. To že omogočajo mnogi ponudniki storitev, kot sta Google in Facebook, ki ti za vsako prijavo na telefon posredujeta še posebno kodo, s čimer bodo tvoje naprave in aplikacije še bolj varne.

## Programi za varno shranjevanje gesel
Obstajajo pa tudi programi, ki si namesto tebe zapomnijo gesla in jih varno shranijo v šifrirani obliki za takrat, ko jih potrebuješ. 


---
## Izziv 
Razišči, kaj ti omogočata programa <a href="https://www.lastpass.com/" target="blank">LastPass</a> ali <a href="https://1password.com/" target="blank">1Password</a>. Za prevod zahtevnejših angleških besed <a href="https://sl.pons.com/prevod/sloven%C5%A1%C4%8Dina-angle%C5%A1%C4%8Dina" target="blank">uporabi slovar</a> ali prosi za pomoč učitelja_ico.
