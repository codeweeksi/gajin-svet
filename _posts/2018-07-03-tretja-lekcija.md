---
layout: post
title:  "Zakaj sta Gaja in Matic podvomila v gospodično Gabriello?"
date:   2018-07-03 19:00:02 +0200
tags: [identiteta, lažna identiteta]
excerpt: Gaja in Matic sta bila nezaupljiva do gospodične Gabrielle, s katero si je prek aplikacije ChatChat dopisovala Tea. Slab očutek je Matica napeljal, da je s pomočjo Googla preveril, kdo je ta oseba. 
special_tip: Če imaš na profilu javno objavljen domač naslov, e-naslov ali telefonsko številko, jih raje izbriši, ali pa spremeni nastavitve, tako da bodo občutljive podatke videli le tisti, ki jim resnično zaupaš.
---
[Video/spot iz kampanje?]

Kdaj pa si ti ugotovil_a, da gre za izmišljeno osebo?

## Poznaš koga, ki ga še nisi srečal_a v živo?
Ena od pomembnih prednosti interneta je spoznavanje ljudi iz vseh koncev sveta, ne da bi morali tja potovati. Problem pa je, da to prednost nekateri škodljivo izkoriščajo in se na internetu predstavljajo z lažnimi podatki.

## Tvoja podoba na spletu je spletna identiteta
Tvojo podobo, rečemo ji tudi identiteta, na spletu tvorijo tvoje ime, priimek, fotografije, rojstni datum, zapisi in še številni drugi drobci informacij, ki jih objavljaš o sebi. Podobno kot se s svojo podobo, glasom in mislimi predstavljaš svetu, počneš to tudi na na Instagramu, Snapchatu in drugih omrežjih s pomočjo svojih fotografij, opisov in komentarjev.

#### Pozor
Če imaš na svojem uporabniškem profilu javno objavljen tudi domač naslov, e-naslov ali telefonsko številko, jih raje izbriši, ali pa spremeni nastavitve tako, da te občutljive podatke vidijo le tisti uporabniki, ki jim resnično zaupaš.

## Srečanja s spletnimi (ne)znanci
Včasih je težko ugotoviti, ali je na drugi strani ekrana dejansko tista oseba, ki se nam predstavlja. Zato se z osebami, ki jih poznamo le prek svetovnega spleta in jih ne pozna nihče od naših znancev, običajno ne srečujemo v živo - ne glede na to kako pomemben je za nas sestanek z njo ali njim. <3

Če pa se ne moreš upreti srečanju, potem poskrbi, da se dobita na javnem mestu po tvoji izbiri - izberi tak kraj, kjer bo v okolici tudi veliko drugih ljudi.


---
## Izziv
Sošolca ali sošolko prosi, da v Google vpiše tvoje ime in ti opiše tvojo spletno identiteto. Pokaže naj ti tudi fotografije, ki jih je našel_a.
