---
layout: post
title:  "2. Kako je Matic odkril hišo Ob progi 10?"
permalink: /vadnica/lekcije/kako-je-matic-odkril-hiso-ob-progi-10/
image: assets/images/matic-je-nasel-naslov.jpg
tags: [IP naslov, domena, naslov podjetja]
excerpt: Matic je poiskal IP naslov, s katerega so bila poslana vabila Agencije Reality. Nato je našel še lokacijo hiše, v kateri je prijavljeno zloglasno podjetje.
special_tip: Preden posluješ z neznanim podjetjem, skušaj ugotoviti, kje ima podjetje sedež in kakšne so izkušnje drugih uporabnikov. 
---

<div class="embed-responsive embed-responsive-16by9 mb-5">
<iframe src="https://player.vimeo.com/video/283023531" width="640" height="360" frameborder="0" allowfullscreen></iframe>
</div>

## Kaj je IP naslov?
IP naslov je številka, ki jo dobijo računalniki, tablice, telefoni in vse druge naprave, ko so priključene na internet. Ti naslovi so pomembni, da lahko računalniki na internetu izmenjujejo podatke. 

IP naslovi delujejo torej kot neke vrste poštni naslovi, s pomočjo katerih računalniki na internetu najdejo drug drugega, zato da v naše nabiralnike dostavljajo elektronsko pošto in druga sporočila.

#### Ali poznaš svoj IP? 
Ker ima vsaka naprava, ki je priključena na internet, svoj IP naslov, ga ima gotovo tudi tvoj računalnik (ali tablica ali telefon), s katerega pravkar dostopaš do interneta. Če ga ne poznaš, ga izveš na spletnem mestu: <a href="http://www.whatsmyip.org/" target="blank">Whatsmyip.org</a>.

## Kako preverimo podjetje na spletu?
IP naslov običajno ni dovolj, da bi z njim uspeli odkriti identiteto pošiljatelja ali sedež podjetja, ki je z nami stopilo v stik prek interneta. A če poznaš ime podjetja ali spletno domeno, ki jo uporabljajo, si korak bližje razkritju.

#### Če poznaš ime podjetja
Če poznaš naziv podjetja, ga poskusi najti v katerem od poslovnih imenikov, kot je <a href="https://www.ajpes.si/" target="blank">AJPES</a>. Ta imenik ti bo v pomoč za podjetja, ki so prijavljena v Sloveniji.

`Za tuja podjetja`, ki jih v slovenskem imeniku AJPES ne najdeš, lahko za prvi vtis uporabiš Google ali kak drug spletni iskalnik. V tem primeru bodi še posebej pozoren_a na to, kje je podjetje prijavljeno. Lahko najdeš lokacijo na zemljevidu? Preberi tudi, kaj o podjetju pravijo drugi uporabniki - so imeli vsi dobre izkušnje? 

#### Če imena podjetja ne poznaš
Če imena podjetja ne poznaš, poznaš pa njihovo spletno mesto, si morda kljub vsemu na dobri poti! Več o podjetju ali osebi, ki je registrirala spletni naslov, lahko izveš v zbirki podatkov o spletnih domenah, ki se imenuje WHOIS. 

Podatke o vseh slovenskih domenah `.si` hrani nacionalni register <a href="https://www.register.si/" target="blank">v zbirki WHOIS</a>.


---
## Izziv
Znaš ugotoviti, kdo je lastnik domene, na kateri se nahaja spletno mesto Instituta Jožef Stefan?
